# Orzamento

Cando realizar o orzamento:

- **Antes de comezar o estudo preliminar**, realiza un orzamento para as fases de estudo preliminar, análise e deseño.
- **Unha vez realizadas esas tres fases**, remata de completar o orzamento co custo da fase de execución.

Realizar o orzamento do proxecto é relativamente fácil se a planificación está ben elaborada. Neste caso, dispoñerase dun custo por cada actividade e a suma do custo de todas as actividades será o custo total do proxecto.

Para establecer os custos do proxecto téñense en conta diferentes conceptos:

- Materiais que se utilizan: material funxible, materias primas, materiais didácticos, roupa de traballo…
- Man de obra: custos relacionados co equipo humano involucrado no proxecto.
- Alugueiro/compra de ferramentas, maquinaria, equipos informáticos e/ou audiovisuais…
- Alugueiro/compra de locais
- Contratos de subministracións: auga, luz, electricidade, gas… Subcontratacións
- Gastos de publicidade.
- Seguros.

O maior custo no proxecto case sempre corresponde ás persoas, polo que é importante controlar o número de horas que se invisten en cada actividade para que non aparezan desaxustes no orzamento. Tamén hai que coidar as subcontratacións; convén que traballen cun orzamento establecido.

Tamén é interesante investigar as posibles axudas e subvencións ás que se pode optar.

A continuación preséntanse dúas opción de táboa para facilitar a creación do orzamento do proxecto:

| Descrición | Prezo unitario | Cantidade | Prezo total |
| -- | -- |-- | -- |
| -- | -- |-- | -- |

Outro exemplo de orzamento por partidas de inversión/gastos:

## A) INVERSIÓNS

| Descrición | Prezo unitario |
| -- | -- |
|Gastos de establecemento e gastos de constitución
|Total inmobilizacións inmateriais
|Terreos
|Construcións
|Instalacións técnicas
|Maquinaria
|Ferramentas
|Mobiliario e instalacións
|Equipos informáticos
|Elementos de transporte
|Outro inmobilizado material
|Total inmobilizacións materiais
|Outros gastos a distribuír en varios exercicios
|**TOTAL INVERSIÓNS:**

## B) GASTOS

| Descrición | Prezo unitario |
| -- | -- |
|Compras de materiais
|Obrigas fiscais
|Arrendamentos
|Prevención de riscos
|Publicidade, propaganda e relacións públicas
|Persoal
|Reparacións e conservación
|Servizos de profesionais independentes
|Outros gastos xerais
|Gastos financeiros
|Amortizacións
|Gastos de xestión e administración
|**TOTAL GASTOS:**

|TOTAL ORZAMENTO:
|--|
