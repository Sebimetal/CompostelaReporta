# Deseño

Unha vez realizada a fase de análise, terase como resultado un listado de tarefas ou funcións a implementar. Nesta fase, deseñarenase os algoritmos para implementar cada unha das funcións (cun diagrama ou pseudocódigo). Isto soamente debería ser necesario para funcións ou tarefas complexas que requiran de pasos máis pequenos para a súa implementación.

## Modelo conceptual do dominio da aplicación

O modelo de dominio serve para representar un problema de forma gráfica, permitindo identificar, organizar e realizar razoamentos sobre os diferentes compoñentes do sistema.

Pode ser un diagrama de clases usando UML, ConML, ou outra linguaxe semellante.

## Casos de uso

Descritos en fichas e/ou mediante esquemas representando como as persoas usuarias interaccionan co sistema.

Deben incluír o(s) tipo(s) de usuario implicados en cada caso de uso.

## Deseño de interface de usuarios

Unha forma de axudar ó deseño da aplicación é realizar uns mockups: poden facerse á man, cunha aplicación ou a través dunha web do estilo: [diagrams][https://app.diagrams.net/]

Os mockups deben incluír todas as vistas da aplicación, é dicir, todas as páxinas diferentes que un usuario (de calquera tipo) vai poder ver. Un mockup permite ver como se verá unha páxina concreta dunha aplicación web. O deseño de mockups axuda a:

- Avanzar moi rápido na parte frontend: ao ter os mockups realizados, permite saber que elementos vai ter cada vista e onde colocalos. Podes empregar un framework CSS ou programar as follas de estilos.
- Visualizar a información que vai a ser necesaria mostrar. Sabendo con que información imos traballar e sabendo a información que necesitamos mostrar, podemos organizar os datos dunha forma axeitada para gardalos na base de datos.

## Diagrama de Base de Datos

Nesta fase tamén teremos que realizar:

- Modelo Entidade/relación
- Modelo relacional

Poderedes entregar a captura do phpMyAdmin se empregades MariaDB como Modelo relacional.

## Aspectos referentes á calidade do proxecto

Identificación dos aspectos que compre controlar para garantir a calidade do proxecto.
