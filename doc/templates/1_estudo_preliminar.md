# Estudo preliminar - Anteproxecto

Neste estudo concretarase a idea o máximo posible. Canto máis concreto sexa, máis fáciles van ser de desenvolver as seguintes partes. É necesario realizar completamente o estudo preliminar para pasar ás seguintes fases.

O estudo preliminar inclúe:

## 1. Descrición do proxecto

Descrición resumida da aplicación, onde se explica a idea do proxecto e incluirá os seguintes puntos.

### 1.1. Introdución

Breve descrición do proxecto e do seu obxectivo.

### 1.2. Destinatarios

Tipo de persoas ás que vai dirixida a aplicación (contexto social ou sector empresarial, franxa de idade, colectivo, ...).
É necesario aclarar se o público obxectivo son persoas, grupos sociais e/ou empresas.

### 1.3. Utilidade

Necesidade que vai cubrir ou satisfacer.

### 1.4. Alternativas

Aplicacións existentes que resolvan problemas similares, explicación de en que medida o conseguen indicando a súa posición no mercado.

### 1.5. Comercialización

Oportunidades de negocio que abre a aplicación e posibilidade de comercialización.

## 2. Xustificación do proxecto

Incluirá unha descrición máis detallada do proxecto e dará resposta, entre outras, ás seguintes preguntas:

- Como xurdiu a idea deste proxecto?
- Por que é necesaria a súa posta en marcha?
- Cal é o obxectivo xeral que se persegue?
- Como se vai conseguir ese obxectivo?
- Que problema vai resolver?
- Que funcionalidades vai ofrecer?

### 2.1. Requirimentos

Descrición dos medios materiais e das tecnoloxías necesarias que se usarán para desenvolver o proxecto incluíndo as linguaxes de programación frontend e backend, técnicas, librerías, bases de datos, servizos usados, servidores, API’s, etc.

### 2.2. Tipos de usuarios

Explicación dos diferentes tipos de usuario que accederán á aplicación, indicando asa diferentes funcionalidades para cada un.

### 2.3. Contorna operacional

Indicación dos requisitos hardware e software que son necesarios para que unha persoa usuaria acceda á aplicación. Por exemplo, se fai falla un sistema operativo determinado, un navegador cunha versión específica, etc.

### 2.4. Ideas para a súa comercialización

Técnicas elixidas para a súa promoción incluíndo a súa xustificación: redes sociais, plataformas multimedia, páxinas web, posicionamento web SEO, patrocinios, participación en eventos, outras.

### 2.5. Modelo de negocio

Elección do modelo de negocio explicando a súa xustificación (modelo de pago / freemium - de balde as funcionalidades básicas, mentres que se cobra por servizos máis avanzados / In house - desenvolvemento a medida para contornas empresariais / de subscrición / por publicidade / outros).

## 3. Planificación

Inclúe un calendario co tempo estimado a adicar a cada fase do proxecto.

O proxecto estará formado polas seguintes fases:

- estudo preliminar
- análise
- deseño
- codificación e probas (debe ser a fase máis longa).

Debe facerse un calendario ou un diagrama de Gantt indicando, para cada fase, a data de inicio, a súa duración e breve descrición das tarefas a realizar.
